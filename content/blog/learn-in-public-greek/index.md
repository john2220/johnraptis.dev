---
title: Μαθαίνοντας δημόσια
date: 2020-07-03
description: Ο γρηγορότερος τρόπος να μάθεις
template: post
---

## _Ο γρηγορότερος τρόπος να μάθεις_

Μεταφραση απο το πρωτότυπο. [Learn in Public](https://www.swyx.io/writing/learn-in-public/)

Αν υπάρχει ενας χρυσός κανόνας είναι αυτός, οπότε αρχίζω με αυτόν. Όλοι οι αλλοι κανόνες είναι επεξηγήσεις του πρώτου.

Ξέρεις ότι ποτέ δεν θα σταματήσεις να μαθαίνεις. Αλλά οι περισσότεροι μαθαίνουν κατ 'ιδίαν και "κρύβονται". Καταναλώνουν περιεχόμενο χωρίς να δημιουργούν οι ίδιοι. Και δεν υπάρχει πρόβλημα με αυτό, αλλά εμείς βρισκόμαστε εδώ για να μιλήσουμε σχετικά με το να βρίσκεσαι στο ανώτερο πεμπτημόριο. Αυτό που γίνεται εδώ είναι να αποκτάς την συνήθεια να δημιουργείς περιεχόμενο που προσφέρει γνώσεις :

- Γράψε blog, οδηγούς και σημειώσεις .
- Μίλα σε συναντήσεις και συνέδρια.
- Ρώτησε και απάντησε σε ερωτήσεις στο Stackoverflow ή Reddit. Απόφυγε τις μεγάλες ιδιωτικές πλατφόρμες τύπου Slack και Discord. Δεν είναι δημόσιες.
- Κάνε βίντεο στο Youtube ή streams στο Twitch.
- Ξεκίνα ένα newsletter.
- Ζωγράφισε καρτούν.(Όλοι αγαπούν τα καρτούν).

Όποιος και αν είναι ο τρόπος σου, **δημιούργησε ότι ευχόσουν να είχες βρει** οταν άρχισες να μαθαίνεις. **Μην κρίνεις** το αποτέλεσμα με βάση τα 'claps',τα retweets ή τα upvotes - απλά μίλα στον πριν από 3 μήνες εαυτό σου. Εγώ γράφω ένα σχεδόν καθημερινό blog, μόνο για εμένα.

Και μάντεψε! Δεν έχει σημασία πόσους ανθρώπους θα αγγίξεις με το περιεχόμενο σου. Αν μπορείς να το κάνεις αυτό,τέλεια, θυμήσου με όταν γίνεις διάσημος. Αλλά φαίνεται πως ο μελλοντικός σου εαυτός είναι αυτός που θα επωφεληθεί το μέγιστο από τον τωρινό εαυτό σου, ο οποίος προσπαθεί με τη σειρά του να ξεπεράσει τον εαυτό του. Αν βοηθήσεις και άλλους παράλληλα, αυτό θα είναι το κερασάκι.

Νομίζεις τελείωσες ε? Μην σταματάς εκεί.

- Σου άρεσε ένα βίντεο με κώδικα? Επικοινώνησε με τον ομιλητή/δάσκαλο και ευχαρίστησε τους ή ρώτα τους κάτι.
- Κάνε PR's σε βιβλιοθήκες που χρησιμοποιεις.
- Φτιάξε τις δικές σου βιβλιοθήκες που δεν θα χρησιμοποιηθούν από κανένα.
- **Φτιάξε κλώνους από πράγματα που σου αρέσουν για να δεις πως λειτουργούν.**
- Δίδαξε σε εργαστήρια.
- Παρακολούθησε συνέδρια και κάνε περίληψη απ' ότι έχεις μάθει.

Αν έχεις κουραστεί να φτιάχνεις πράγματα της μιας φοράς, ξεκίνα να χτίζεις μια συνεπή βάση γνώσεων που με τον καιρό θα μεγαλώνει. ([Open Source your Knowledge](https://www.swyx.io/speaking/open-source-knowledge/)!). Σε κάθε σου βήμα: _Κατέγραψε τι έκανες και τι προβλήματα επέλυσες._

Ο υπότιτλος αυτού του κανόνα θα ηταν: **Βάλε τα δυνατά σου ώστε να είσαι σωστός/σωστή, αλλά μην ανησυχείς όταν είσαι λάθος.** Ξανά και ξανά. Αν αισθάνεσαι άβολα, ή σαν απατεώνας, ωραία ,πιέζεις τον εαυτό σου. Μην υποθέτεις ότι γνωρίζεις τα πάντα, αλλά προσπάθησε το καλύτερο που μπορείς, και το internet να σε διορθώσει όταν είσαι αναπόφευκτα λάθος. Έχε το σήμα του αρχάριου στο μανίκι σου.

Οι άνθρωποι νομίζουν ότι είσαι άχρηστος? Ωραία. Εσύ συμφωνείς. Ζήτα τους να σου εξηγήσουν με λεπτομέρειες γιατί. Θες να αισθάνεσαι καλά ή να **είσαι** καλός/καλή? Χωρίς αντιρρήσεις, χωρίς παρεξηγήσεις. Έπειτα απομακρύνσου και απέδειξε το αντίθετο. Αν γίνουν επιθετικοί, μπλόκαρέ τους.

Ανέφερα ότι το να διδάσκεις είναι ο καλύτερος τρόπος να μάθεις? Μίλα ενώ κωδικοποιείς. Μπορεί να είναι στρεσογόνο και ούτε εγώ δεν το έχω καταφέρει στο έπακρο, αλλά οι καλύτερες συνεντεύξεις μου ήταν όταν κατέληξα να μιλάω σαν να διδάσκω και όχι προσπαθώντας να αποδείξω τον εαυτό μου. Λειτουργούμε σαν ζώα, μας έλκει η αυτοπεποίθηση και μυρίζουμε την απελπισία.

Κάποια στιγμή θα δεχτείς υποστήριξη. Οι άνθρωποι ξεχωρίζουν τους γνήσιους μαθητευόμενους. Θα θέλουν να βοηθήσουν. Μην τους το πεις, αλλά μόλις γίνανε οι μέντορές σου. Αυτό είναι πολύ σημαντικό: μάζευε ότι αφήνουν. Σκέψου ότι σου δίνουν αποστολές για να ολοκληρώσεις. Οταν λένε "Θέλει κάποιος να με βοηθήσει με \_\_ \_\_?" είσαι αυτός στην μπροστινή θέση με το χέρι ήδη σηκωμένο.

Αυτοί είναι έμπειροι μηχανικοί με πολύ ζήτηση στο χώρο της τεχνολογίας. Θα περάσουν χρόνο μαζί σου,ένας προς έναν, αν τους βοηθήσεις σε κάτι (ΥΓ: πάντα χρειάζονται κάτι). Αυτό είναι κάτι που δεν μπορείς να αγοράσεις. Θα σε εκπαιδεύσουν δωρεάν. Οι περισσότεροι δεν βλέπουν αυτό που είναι μπροστά τους. Αλλά όχι εσύ.

"Με τόσους πολλούς αρχάριους προγραμματιστές, γιατί να βοηθήσουν _εμένα?_", θα ρωτήσεις.

**Επειδή μαθαίνεις δημόσια.** Διδάσκοντας εσένα, διδάσκουν πολλούς. Τους ενισχύεις. Έχεις κάτι που δεν έχουν αυτοί: τον τρόπο σκέψης του αρχάριου. Βλέπεις πως λειτουργεί?

Από ένα σημείο και μετά ο κόσμος θα αρχίζει να ρωτάει εσένα για βοήθεια για όλα αυτά που παράγεις. Το 80% τον developers είναι αφανείς, δεν γράφουν ή δεν εμπλέκονται σε δημόσια συζήτηση. Αλλά εσύ το κάνεις.

Θα πρέπει να είσαι αυθεντία, σωστά?. Μην τους πεις ότι δεν είσαι. Απάντησε όσο καλύτερα μπορείς και αν κάπου κολλήσεις ή κάνεις λάθος, προώθησε το στους μέντορες σου.

Τελικά ξεμένεις από μέντορες και αρχίζεις να λύνεις προβλήματα μόνος σου. Συνεχίζεις όμως να παράγεις περιεχόμενο. Βλέπεις πως λειτουργεί?

Μάθαινε δημόσια.

Υ.Γ. Στο τέλος θα θέλουν να σε πληρώσουν και εσένα για την βοήθεια σου, πολλά περισσότερα από όσο νομίζεις.
